*************
Voorbereiding
*************

De uitwerking van de opdrachten vereist een IoT-infrastructuur.
Als docent moet je deze van te voren beschikbaar maken voor de leerlingen.

Voor de IoT-knopen zijn er verschillende alternatieven:

a. gesimuleerde IoT-knopen en IoT-knopen elders.
b. (a), aangevuld met hardware IoT-knopen:
    1. WiFi-knopen (ESP8266)
    2. RFM69-knopen met WiFi gateway
    3. LoRa knopen met LoRa gateway

Het is niet nodig om alle varianten direct beschikbaar te hebben:
je kunt dit in de loop van de tijd uitbreiden.
Het gebruik van hardware IoT-knopen maakt het materiaal wel (veel) aantrekkelijker voor leerlingen.
Voor de WiFi-knopen en de RFM69-gateway kan het :ref:`schoolnetwerk` een probleem vormen.

Naast deze IoT-knopen zijn er nog nodig:

1. NodeRed server "in the cloud":
   voor de NodeRed-opdrachten kunnen de leerlingen FRED (fred.sensetecnic.com) gebruiken.
   De gratis versie heeft enkele beperkingen: er is elke 24 uur een herstart nodig;
   het aantal nodes is beperkt tot 50.
   Voor de opdrachten is dat voldoende.
2. MQTT broker "in the cloud":
   als onderdeel van het lesmateriaal is een MQTT-broker "in the cloud" beschikbaar.
   Als docent kun je hiervoor een account aanvragen (mail naar info `at` infvo.nl).

Voor de NodeRed-opdrachten is de gratis FRED-versie voldoende.
Voor een project heb je een NodeRed-server nodig met minder beperkingen.
Hiervoor zijn er verschillende mogelijkheden, vraag hiernaar via een mail naar (info at infvo.nl).

.. todo::

  * gebruik van een lokale Raspberry Pi

Een uitgebreide uitleg van de verschillende IoT-knopen is te vinden op IoT-1.
Daar zijn de hardware-schema's te vinden, en de gegevens voor het configureren en programmeren.
Daar is ook een uitleg van de software te vinden; de software zelf staat op GitHub.

Gesimuleerde knopen
===================

* docent: vraag account aan op MQTT-broker "in the cloud"; deze kan door alle leerlingen gebruikt worden.
* leerling: vraag (gratis) FRED account aan (fred.sensetecnic.com) voor NodeRed.

Dit gebruik je in combinatie met de volgende software:

* `gesimuleerde knoop <http://infvopedia.nl/iot-node-app.html>`_
* `MQTT-test software (MQT3) <http://infvopedia.nl/mqt3.html>`_

IoT-knopen elders
=================

Via de MQTT-broker en de TTN-server zijn IoT-knopen die elders opgesteld staan toegankelijk.
Je kunt deze knopen aansluiten op een eigen dashboard,
en de LEDs op deze knopen op afstand aansturen.

WiFi knopen
===========

Naast de elementen voor de gesimuleerde knopen:

* docent: eventueel programmeren van de knopen (zie IoT-1);
  de nieuwste software is via WiFi te configureren,
  waardoor dit programmeren meestal niet nodig is.
* leerling: configureren van de eigen knoop(en); zie: :ref:`Configureren`.
  De docent kan dit ook vooraf doen.

RFM69-knopen
============

Naast de elementen voor de gesimuleerde knopen:

* docent:
    * eventueel programmeren van de knopen (zie IoT-1);
    * configureren van de gateway voor het lokale WiFi-netwerk, zie :ref:`Configureren`.
    * configureren van de RFM69-knopen, zie :ref:`Configureren`;
* leerling: geen speciale voorbereiding, na configuratie is alles direct bruikbaar.


LoRa/TTN-knopen
===============

Naast de elementen voor de gesimuleerde knopen heb je toegang tot TheThingsNetwork nodig.
Bovendien moet je zeker zijn van voldoende dekking van TTN-gateways in de buurt van de school,
of in het gebied waarin je de knopen wilt gebruiken.

  Je kunt een eigen TTN-gateway in of op de school plaatsen; de kosten hiervan zijn ca. 300-400 Euro.

Voorbereiding voor de docent:

* aanmaken van een eigen TTN account;
* aanmaken van een TTN-applicatie, met daarin een aantal knopen (devices);
* programmeren van de LoRa-knopen (zie IoT-1);

Leerlingen moeten toegang hebben tot de TTN-application met de actieve IoT-knopen.
Voor de oefenopdrachten kun je met één account (gebruikersnaam/wachtwoord) per school of per klas werken.

Voor een project is hebben leerlingen een eigen (gratis) TTN-account nodig.

.. _schoolnetwerk:

Schoolnetwerk
=============

Enkele problemen die je kunt hebben met het schoolnetwerk:

* het schoolnetwerk blokkeert de MQTT-poort (1883).
* voor de toegang tot het schoolnetwerk heb je vaak een combinatie van gebruikersnaam en wachtwoord nodig,
  De WiFi-knopen hebben alleen de mogelijkheid om een netwerk-wachtwoord voor het WiFi-netwerk in te stellen.
* het schoolnetwerk blokkeert UDP-verkeer voor LoRaWan/TTN gateway.

Een afdoende manier om deze problemen te omzeilen is het gebruik van een MiFi:
een WiFi-basestation verbonden met het mobiele netwerk.
Dit extra netwerk is alleen nodig voor de sensorknopen;
de computers/smartphones van de leerlingen werken gewoon via het schoolnetwerk
met de nodige toepassingen en gesimuleerde knopen.

Leskisten
=========

Er wordt gewerkt aan het beschikbaar stellen van leskisten met de benodigde hardware,
voor de IoT-knopen en voor het MiFi-netwerk.
Als docent kun je deze dan huren, voordat je eventueel eigen hardware koopt.
Informeer naar de mogelijkheden bij info `at` infvo.nl.
